---
language: cat
title: Creació de noves empreses
subtitle: Nacionals / Inversió estrangera
description: Servei d'assistència per a la creació d'empreses (SLs i altres) a Andorra
date: 2022-01-10 08:01:35 +0300
image: /assets/uploads/empresas.jpg
---
A Summit Advisors disposem d'un equip especialitzat en la creació de noves societats, ja sigui a través dels diferents processos d'inversió estrangera o bé de societats d'àmbit nacional. El nostre despatx assessora empresaris de diverses nacionalitats i procedències que tenen com a objectiu establir-se a Andorra i operar mitjançant la figura de societat en diversos àmbits professionals. La combinació d'un règim fiscal favorable, estabilitat econòmica i una ubicació estratègica a Europa converteix Andorra en una destinació ideal per establir i gestionar negocis de diferents índoles.

Aquest servei inclou l'assessorament integral a les societats en les diferents fases de la seva creació: la planificació inicial (estructura corporativa), el disseny estatutari i dels seus òrgans de govern, la constitució davant notari/ària i la consultoria relativa al desenvolupament diari de la seva activitat.

En línies generals, el servei que oferim engloba els diferents passos a realitzar en un procés de creació d'una nova societat. En el cas de societats d'inversió estrangera (on part del capital està compost per persones físiques o jurídiques no residents) seria el que es detalla a continuació:

1. Elecció de la denominació social (nom de la futura societat), estructura societària (SL, SLU, SA, etc.) i detall de l'objecte social.
2. Sol·licitud d'inversió estrangera, on es descriuen les activitats que es pretenen desenvolupar, així com unes estimacions a cinc anys vista relacionades amb la inversió, la facturació i la contractació de personal, entre altres.
3. Preobertura d'un compte corrent de la futura societat en una entitat bancària del país per a la realització del desemborsament del capital social. Per a societats de responsabilitat limitada (SL i SLU), el capital social mínim ha de ser de 3.000 euros, i per a societats anònimes (SA) s'aplicaria un capital social mínim de 60.000 euros.
4. Elaboració dels estatuts socials.
5. Constitució davant notari/ària.
6. Inscripció al Registre Mercantil.
7. Alta al Departament de Tributs i Fronteres (DTF - Agència Tributària) i posterior sol·licitud del Número de Registre Tributari (NRT).
8. Alta davant la Caixa Andorrana de Seguretat Social (CASS).
9. Sol·licitud i tramitació d'un comerç que permeti l'inici de les activitats comercials.

**Per què triar-nos?**

* *Assessorament Personalitzat*: Analitzem la teva situació personal i empresarial per oferir-te solucions a mida. Entenem que cada projecte és únic i requereix una estratègia que s'ajusti a les teves circumstàncies actuals i futures.
* *Compliment Legal*: Ens assegurem que tots els processos i gestions estiguin en perfecta alineació amb les lleis i regulacions d'Andorra, garantint així una transició sense entrebancs cap a la teva nova aventura empresarial.
* *Agilitat i diligència*: Actuem com a delegats davant els diferents organismes públics i privats implicats en un procés de creació d'una nova societat, amb l'objectiu d'aconseguir una major rapidesa en la gestió, minimitzant així els tràmits que ha de realitzar el client.

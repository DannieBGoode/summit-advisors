---
layout: post
title: Com puc obrir un compte corrent a Andorra?
description: "Bancs, requeriments i limitacions. "
date: 2024-03-19T13:21:34.954Z
image: /assets/uploads/eduardo-soares-utwypb8_fu8-unsplash.jpg
language: cat
---
**Hauria de tenir un compte bancari al Principat d'Andorra?**

Si estàs considerant traslladar-te a viure al Principat d'Andorra, ja sigui perquè has decidit crear la teva pròpia societat i sol·licitar una residència activa o bé perquè vols sol·licitar una residència passiva, és molt important que consideris obrir un compte bancari en un banc del Principat d'Andorra per agilitzar la teva operativa bancària del dia a dia.

Encara que només sigui per domiciliar els impostos estatals en un compte bancari d'un banc andorrà (IRPF, IS, IGI, etc.) o per domiciliar els rebutos habituals (lloguer, electricitat, mòbil, etc.), ja val la pena fer-ne l'obertura. Malgrat això, en alguns casos, poder disposar d'un compte bancari plenament operatiu pot suposar un autèntic repte a causa dels elevats controls i exigències imposades pels departaments de compliment normatiu de cada entitat bancària del país.

**Quins bancs operen al Principat d'Andorra?**

Avui en dia, hi ha 3 bancs amb llicència per operar al Principat d'Andorra:

* *Creand - Crèdit Andorrà*: És un dels bancs més grans i diversificats a Andorra. Ofereix una àmplia gamma de productes i serveis financers, que van des de comptes corrents fins a assegurances i gestió de patrimoni.
* *MoraBanc:* És un banc familiar amb una llarga trajectòria a Andorra. Ofereix serveis bancaris i financers a clients locals i internacionals, incloent banca privada, gestió d'actius i serveis d'inversió.
* *AndBank*: És un altre dels bancs importants a Andorra, especialitzat en banca privada i gestió de patrimonis. Ofereix serveis d'inversió, planificació financera i gestió d'actius.

El senzill fet que només hi hagi 3 bancs comercials on poder obrir un compte bancari implica que, tot i competir entre ells per intentar guanyar quota de mercat, les condicions que ofereixen són limitades i inferiors a les que existeixen en altres mercats (si ho comparem amb altres països on el nivell de competència del sector és molt més gran, com seria el mercat espanyol o el francès).

**Per què costa tant obrir un compte bancari al Principat d'Andorra?**

El sector bancari del país ha experimentat canvis notables durant l'última dècada, desplaçant-se des d'un enfocament tradicional basat en el secret bancari cap a un sistema més transparent i homologable a estàndards internacionals. Aquest canvi s'ha vist impulsat per la implementació de mesures com FATCA-CRS i compromisos contra el blanqueig de capitals i finançament del terrorisme. Per poder complir amb aquests compromisos i estàndards, els departaments de compliment normatiu (Compliance) de cada entitat bancària tenen el poder de decidir si accepten plenament un client i la seva operativa, si l'accepten parcialment o bé si no l'accepten.

**Què es necessita per obrir un compte bancari al Principat d'Andorra?**

Principalment, són necessaris els següents documents/explicacions:

* Identificar-se davant de l'entitat mitjançant un DNI o Passaport.
* Detall de l'operativa habitual del compte, així com el destí dels futurs fons dipositats en ell.
* Justificar l'origen dels fons i la seva traçabilitat (aportant documentació al respecte: escriptures, contractes, declaracions d'impostos, extracts de moviments d'altres comptes, etc.)
* Disposar d'un permís de residència al Principat d'Andorra (en el cas de residents).

El motiu pel qual vulguem obrir un compte bancari farà que les exigències documentals i/o explicatives siguin més o menys exigents. En funció de l'activitat que es vulgui dur a terme, l'entitat bancària valorarà si és necessari fer intervenir el departament de compliment normatiu perquè decideixi si autoritza o no el compte bancari. No és la mateixa exigència voler obrir un compte per domiciliar una nòmina on el pagador és una empresa establerta al Principat d'Andorra que voler obrir un compte per portar un patrimoni elevat financer o per dur a terme l'activitat econòmica d'una societat andorrana que rebrà ingressos i/o farà pagaments a diferents jurisdiccions estatals.

Poder obrir un compte bancari sense disposar d'un permís de residència andorrà és possible, però caldrà justificar el motiu dels motius pels quals es vol dur a terme i tenir present que el banc reportarà automàticament el compte a les autoritats estatals del país de residència fiscal del client per tal de complir amb els acords que ha signat el país d'Andorra (normativa FATCA-CRS).

**Vull obrir un compte bancari al Principat d'Andorra, per on començo?**

Si has decidit obrir un compte bancari en un banc d'Andorra, el primer que hauries de fer seria definir quina operativa bancària vols dur a terme; en funció d'això, el procés serà més o menys difícil. Si només vols un compte bancari per domiciliar la nòmina d'una empresa establerta a Andorra, difícilment tindràs cap problema per obrir un compte bancari en el banc que hagis triat. Malauradament, segons la nostra experiència, el procés es complica en un nombre elevat d'ocasions per diferents motius. Per això, és molt recomanable fer aquest procés de la mà d'un assessor que expliqui quina serà l'operativa bancària i es dirigeixi al gestor de l'entitat que tingui experiència amb clients amb una operativa bancària similar. Aquest fet augmentarà les probabilitats que el procés sigui àgil, ràpid i exitós en gran mesura que si ho intentes per tu mateix.

A SUMMIT ADVISORS, tenim personal qualificat que prové de diferents entitats bancàries al Principat d'Andorra i estudiaran el teu cas perquè puguis obrir un compte bancari al Principat d'Andorra de manera exitosa i sense complicacions. Demana'ns assessorament sense compromís.

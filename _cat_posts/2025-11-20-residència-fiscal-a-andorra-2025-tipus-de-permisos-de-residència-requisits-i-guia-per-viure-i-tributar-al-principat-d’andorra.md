---
layout: post
title: "Residència fiscal a Andorra 2025: Tipus de permisos de residència,
  requisits i guia per viure i tributar al Principat d’Andorra"
description: Viure i tributar a Andorra el 2025
date: 2025-02-01T18:09:00.000+01:00
image: /assets/uploads/chatgpt-image-19-nov-2025-19_56_16.png
language: cat
---
Andorra es consolida el 2025 com un dels destins més atractius d’Europa per a aquells que busquen una fiscalitat moderada, estabilitat legal i una elevada qualitat de vida. En aquesta guia expliquem què és la residència fiscal a Andorra, quins són els requisits i els seus tipus, i com obtenir-la legalment per beneficiar-se d’un entorn segur i d’un sistema impositiu d’un màxim del 10 %.

##### Índex de continguts

1. Viure i tributar a Andorra el 2025
2. Per què cada vegada més persones trien Andorra?
3. Què significa tenir residència fiscal a Andorra?
4. Tipus de residència a Andorra
5. El sistema fiscal andorrà el 2025
6. Comparativa Internacional
7. Casos pràctics: qui se'n beneficia més?
8. Avantatges complementàries de viure a Andorra
9. Consideracions clau abans del trasllat
10. Com t'adjudem des de Summit Advisors

##### 1. Viure i tributar a Andorra el 2025

Entre Espanya i França, el Principat d’Andorra combina el millor d’ambdós mons: paisatges de muntanya i estàndards europeus amb un sistema fiscal propi, transparent i competitiu.

El país, de només 468 km² i poc més de 88.000 habitants, ofereix un dels règims fiscals més baixos d’Europa i un entorn polític estable.

La capital, Andorra la Vella, s’ha transformat en un hub de serveis financers, tecnològics i empresarials. A més, la infraestructura moderna, la connectivitat digital completa i un entorn natural excepcional la converteixen en un destí ideal per a nòmades digitals, empresaris i rentistes que busquen equilibri entre feina i benestar.

###### 2. Per què cada vegada més persones trien Andorra?

El perfil del nou resident ha canviat: ja no arriben només grans patrimonis, sinó també freelancers, esportistes, creadors digitals, inversors i empresaris.

Motius principals:

* Fiscalitat reduïda i estable: tipus màxim del 10%.
* Estabilitat institucional i criminalitat molt baixa.
* Entorn econòmic obert: acords amb l'OCDE i països veïns.
* Proximitat geogràfica: a 2 hores de Barcelona i Tolosa.
* Qualitat de vida, naura i serveis públics eficients.


###### 3. Què significa tenir residència fiscal a Andorra?

La residència administrativa és el permís d’immigració que atorga el Govern d’Andorra; la residència fiscal és
l’estatus tributari que permet tributar per les rendes mundials al Principat.

Es considera resident fiscal qui:

* Resideix més de 183 dies dins d'un any natural a Andorra.
* Té al país el centre d'interessos econòmics i personals.
* La parella legal i els fills menors també resideixen a Andorra (centre d'interès vital).

Complir aquests criteris assegura que els ingressos es graven exclusivament a Andorra segons la seva legislació, evitant la doble imposició internacional.



###### 4. Tipus de residència a Andorra

##### 4.1. Residència activa

Pensada per a qui treballa o emprèn a Andorra.

La pot sol·licitar un assalariat amb contracte d’una empresa andorrana o un autònom que constitueixi la seva pròpia societat.

**a) Residència activa per compte propi**

Ideal per a emprenedors o professionals que volen operarmitjançant una societat andorrana.
El sol·licitant ha de ser soci amb almenys un 34 % de participació i administrador de l’empresa.
Permet treballar per a la pròpia companyia i és una de les modalitats més demandades.

**b) Residència activa per compte aliè**

Per a treballadors amb oferta laboral a Andorra.
El permís es tramita a través de l’empresa contractant.
Hi ha quotes per sector i nivell de qualificació, i el treballador ha
d’acreditar experiència i formació adequada.



###### 4.2. Residència passiva o no lucrativa

Pensada per persones que no realitzen activitat laboral local, però disposen de recursos propis o ingressos passius. És la modalitat preferida per rentistes, jubilats i inversors.

Requisits principals:

* Inversió en actius andorrans.
* Estada mínima de 90 díes anuals.

Subcategories:

* Residència per interès cultural, científic o esportiu: per a persones de reconegut prestigi internacional.
* Residència per professionals amb projecció internacional: limitada en quotes anuals, permet romandre al país 90 dies i viatjar la resta de l'any.

###### 4.3. Permís de residència per a nòmades digitals

Des del 2024, Andorra impulsa un permís específic per a professionals que treballen en línia sense ubicació fixa.

Condicions:

* Mitjans econòmics suficients.
* Assegurança mèdica vàlida.
* Estada efectiva mínima de 90 dies anuals.
* Aprovació del Ministeri d'Economia.

El permís inicial s'atorga per un període de dos anys, pensada per tota persona nouvinguda que per dur a terme el seu treball no requereixi disposar d'una ubicació geogràfica concreta i utilitzi les telecomunicacions i la tecnologia.
És especialment interessant per a emprenedors digitals i freelancers que valoren la seguretat i la connectivitat del país.



##### 5. El sistema fiscal andorrà el 2025

El model fiscal andorrà és senzill, competitiu i totalment alineat amb els estàndards de l’OCDE.

**5.1. Impost sobre la Renda de les Persones Físiques (IRPF)**

Un dels més baixos d'Europa:

* Fins a 24.000.-eur exempt.
* De 24.001.-eur a 40.000.-eur: 5%
* A partir de 40.001.-eur: 10%

La pressió fiscal efectiva se situa entre el 3% i 7% per gran part del col·lectiu.

Moltes rendes financeres i de capital, com dividends i interessos, estan exemptes, i hi ha deduccions per habitatge i càrregues familiars.

**5.2. Impost de Societats (IS)**

Grava els beneficis de les empreses andorranes amb un tipus general del 10 %.

És un sistema estable i previsible que facilita la planificació fiscal a llarg termini.

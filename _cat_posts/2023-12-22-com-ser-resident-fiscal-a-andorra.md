---
layout: post
title: Com ser resident fiscal a Andorra?
description: Requisits necessaris per obtenir la residència fiscal a Andorra.
date: 2023-12-22T07:57:49.172Z
image: /assets/uploads/image-residencia-fiscal.jpg
tags:
  - residence
language: cat
---
Per establir la teva residència fiscal a Andorra, és essencial obtenir un tipus de permís de residència que et permeti viure al país. Existeixen diferents tipus de permisos:

* Residències actives, per a treballadors per compte aliè o autònoms.
* Residències passives, ideals per a inversors, esportistes o científics.
* Residències per a nòmades digitals i emprenedors.

No obstant això, tenir un permís de residència no garanteix automàticament la residència fiscal, un punt que sovint crea confusió entre els nouvinguts a Andorra i fins i tot entre alguns assessors locals.

**Què implica la residència fiscal?**

La residència fiscal implica que el ciutadà té l'obligació de declarar els seus impostos personals al país on sigui considerat resident fiscal en adquirir la condició de contribuent. Generalment, es defineix pel temps que passes en un lloc i les connexions econòmiques, familiars i socials que tinguis al país.

Per exemple, imagina que ets un professional autònom amb residència a Andorra, però la major part dels teus ingressos es generen a Espanya. Malgrat tenir la teva residència a Andorra, la teva activitat econòmica principal continua estant a Espanya, per la qual cosa la teva residència fiscal s'establiria a Espanya, no a Andorra.

**Com es determina la residència fiscal a Andorra?**

D'acord amb la llei fiscal d'Andorra, es considera resident fiscal algú que compleixi aquests criteris:

Romandre més de 183 dies a l'any a Andorra. Les absències temporals també es consideren com a dies passats a Andorra.

Tenir el nucli de les teves activitats o interessos econòmics a Andorra (major part dels ingressos o patrimoni).

Per exemple, si passes la major part de l'any a Andorra i la teva principal font d'ingressos prové d'Andorra, seràs considerat resident fiscal a Andorra.

Existeix una presumpció legal per a ser també considerat resident fiscal a Andorra si el teu cònjuge o fills dependents són residents a Andorra, es presumeix que també ho ets a nivell fiscal.

El fet de disposar d'un permís de residència a Andorra no et dona automàticament la residència fiscal al país, sinó que està subjecta a que compleixis amb els requisits que hem esmentat anteriorment.

**És possible ser resident fiscal amb només 90 dies a Andorra?**

No. Tot i que escoltis algú dir que amb 90 dies a Andorra aconsegueixes la residència fiscal, això no és correcte. Per exemple, si passes 90 dies a Andorra i la resta de l'any a Suïssa, la teva residència fiscal estaria a Suïssa, no a Andorra.

**Com canviar la residència fiscal a Andorra?**

Conseguir la residència fiscal a Andorra va més enllà del simple fet d'obtenir un permís de residència a Andorra. En molts casos, és necessari dur a terme una anàlisi prèvia de la teva situació per estudiar si és factible un canvi de residència fiscal. No dubtis en contactar amb els nostres assessors professionals per entendre completament les implicacions i evitar-te problemes futurs.
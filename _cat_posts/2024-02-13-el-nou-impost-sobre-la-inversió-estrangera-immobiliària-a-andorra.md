---
layout: post
title: " El nou impost sobre la inversió estrangera immobiliària a Andorra."
description: " Noves regulacions en matèria immobiliària."
date: 2024-02-13T13:14:46.515Z
image: /assets/uploads/imagen1.jpg
language: cat
---
El passat 31 d'octubre de 2023 es va admetre a tràmit parlamentari el projecte de Llei de l'Impost sobre la Inversió Estrangera Immobiliària al Principat d'Andorra, amb el propòsit d'aplicar un impost sobre les inversions estrangeres que es produeixin sobre béns immobles situats al Principat d'Andorra.

A principis de febrer de 2024, es va aprovar el projecte per part del Consell General per implementar per primera vegada aquest tipus d'impost sobre la inversió estrangera immobiliària que es dugui a terme al país.

***Quan es generarà aquest impost sobre Inversió Estrangera Immobiliària***?

El fet imposable es produirà quan s'adquireixin immobles situats al Principat d'Andorra, es portin a terme promocions urbanístiques o immobiliàries, concessions administratives o bé es participi en societats que tinguin drets sobre béns immobles.

***A qui afecta l'impost sobre inversió estrangera immobiliària?***

Aquest nou impost afectarà diversos col·lectius:

* Persones físiques no residents.
* Persones jurídiques estrangeres (100%).
* Persones jurídiques andorranes amb almenys un 50% del capital social estranger.
* Persones físiques amb menys de 3 anys de residència.
* Persones jurídiques andorranes amb participació estrangera en el capital social o de residents amb menys de 3 anys de residència, més d'un 5% i menys d'un 50%.

***Si estic en algun grup dels descrits anteriorment, quin és el tipus impositiu?***

El tipus de gravamen és progressiu, i va en funció d'una sèrie de paràmetres:

**3%:**

* Inversió en la primera parcel·la per construir un habitatge unifamiliar.
* 1 pis, apartament o estudi.
* 1 local comercial de màxim 250 m2.
* 2 trasters i 2 places d'aparcament.

**5%:**

* Segon immoble unifamiliar, segon pis, apartament o estudi.
* Segon local comercial de màxim 250 m2 (juntament amb 2 trasters i 2 places d'aparcament).
* Màxim de 5 habitatges unifamiliars, pisos, apartaments o locals comercials de 250 m2 com a màxim.
* O un màxim de 10 places d'aparcament.

**8%:**

* Sisè immoble unifamiliar, sisè pis, apartament o local comercial de màxim 250 m2 (juntament amb 2 trasters i 2 places d'aparcament).
* Màxim de 9 habitatge unifamiliars, pisos, apartaments o locals comercials de 250 m2 com a màxim.
* O un màxim de 18 places d'aparcament.

**10%:**

* Promocions urbanístiques o immobiliàries.
* Més d'1 parcel·la per habitatge unifamiliar.
* Tots els altres casos diferents als anteriors.

***Què determina la base de tributació?***

La base de tributació es determina sobre el valor real de la inversió estrangera immobiliària. En les promocions urbanístiques o immobiliàries la base serà el valor real de la inversió formalitzada. Existeix una excepció en el cas de les persones jurídiques andorranes que tinguin un % del capital estranger (més d'un 5% i menys d'un 50%), en aquest cas, la base de tributació consistirà en el valor real de la inversió immobiliària duta a terme tenint en compte la proporció del capital social estranger que participi la persona jurídica estrangera.

***Existeix alguna bonificació o deducció?***

La resposta és sí, ja que la llei contempla una bonificació fiscal del 90% en la quota tributària per a aquelles inversions destinades al lloguer d'habitatges a Andorra, sempre i quan es destinin com a residència habitual i permanent durant almenys 10 anys. En cas d'incomplir amb la hipòtesi anterior, es deurà retornar la bonificació aplicada i aplicar els interessos de demora corresponents.

Els lloguers amb opció a compra o els contractes de lloguer realitzats entre parts vinculants no tenen dret a sol·licitar la deducció de l'impost.

El govern d'Andorra estima que els ingressos generats per aquest nou impost per a l'any 2024 podrien oscil·lar entre els 10 i 12 milions d'euros, segons les inversions estrangeres formalitzades en els últims anys.

A raó del naixement d'aquest nou impost, abans de dur a terme alguna inversió immobiliària al Principat d'Andorra, és important estudiar cada cas per valorar les diferents opcions i tractar de ser fiscalment eficients. A Summit Advisors comptem amb professionals en el sector que t'assessoraran de la millor manera.

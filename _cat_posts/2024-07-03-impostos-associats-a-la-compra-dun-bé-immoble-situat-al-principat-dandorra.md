---
layout: post
title: Impostos associats a la compra d'un bé immoble situat a Andorra
description: Impostos associats a les operacions de compravenda d'immobles.
date: 2024-07-03T10:24:00.000Z
image: /assets/uploads/feinschliff-u2u3nr7iegw-unsplash.jpg
language: cat
---
Hi ha diversos impostos aplicables al comprador d'un bé immoble situat al Principat d'Andorra en funció de les parts que intervinguin en la transacció de compra-venda. 

1. *Impost Indirecte sobre transmissions patrimonials (ITP)*: S'aplica una tributació del 4% sobre el valor real del bé objecte de la compra-venda. El 3% correspon al Comú on està ubicat el bé immoble i l'1% correspon al Govern d'Andorra.
2. *Impost General Indirecte (IGI)*: S'aplica una tributació del 4,5% sobre el valor real del bé objecte de la compra-venda.

**Quan apliquem IGI o ITP?**

En cas que el transmetent de la compra del bé immoble sigui una persona jurídica o una persona física amb la condició d'empresària i sempre que el bé transmès estigui afecte a l'activitat empresarial, l'operació estarà subjecta al 4,5% d'IGI. 

En la resta de casos, és a dir, quan el transmetent sigui una persona física no empresària o quan el transmetent sigui una persona jurídica o persona física empresària i l'immoble objecte de la compra-venda no estigui afecte a l'activitat empresarial, aplicarem ITP. 

En cas de dur a terme l'adquisició d'un bé immoble per destinar-lo a lloguer per a ús residencial i habitual (mínim 5 anys), hi ha bonificacions del 1% tant en IGI com en ITP. La llei també contempla exempcions a aquests impostos, entre les més significatives destacaríem les transmissions gratuïtes entre familiars fins a 3r grau de consanguinitat.

**En convertir-me en propietari d'un bé immoble a Andorra, he de pagar algun altre impost**?

 El comú (ajuntament) on es trobi ubicat el bé immoble també aplica impostos addicionals als propietaris dels béns immobles. L'impost sobre la propietat immobiliària edificada. Cada comú aplica un tipus de gravamen fix per metres quadrats del bé immoble. Per aquest motiu, és important notificar al comú que ets el nou propietari del bé immoble i es facin actualitzar les dades del propietari. Impost sobre rendiment d'arrendataris, el tipus de gravamen variarà en funció del comú (excepte Canillo que actualment no l'aplica). A més, en cas que lloguis el bé immoble, també hauràs de tributar els rendiments per IS, IRPF o per IRNR (en funció de si ets persona jurídica o persona física resident o no).

Així mateix, cal destacar que en també podria ser d’aplicació el nou impost sobre la inversió estrangera immobiliària per aquells inversors no residents o els residents amb menys de  anys al país. En l’article del passat 13 de febrer de 2024 ho expliquem amb més detall[.](https://summitadvisors.ad/cat/blog/2024-02-13-el-nou-impost-sobre-la-inversi%C3%B3-estrangera-immobili%C3%A0ria-a-andorra)

En cas que estiguis considerant dur a terme l'adquisició d'un bé immoble a Andorra, a SUMMIT ADVISORS disposem de assessors especialitzats en la matèria que estudiaran el teu cas de la millor manera possible. Contacta'ns sense cap compromís.

---
layout: post
title: Altres avantatges de ser resident fiscal a Andorra - Tax Free
description: Què és el tax free i com funciona?
date: 2023-12-29T16:01:25.327Z
image: /assets/uploads/foto-blog-tax-free.jpg
language: cat
---
Si ets resident fiscal a Andorra, a part de les moltes avantatges (no només fiscals) que proporciona viure al Principat d'Andorra, t'interessa saber que quan et trobis fora del país d'Andorra, pots sol·licitar la devolució de l'IVA (més conegut internacionalment com a 'Tax Free') dels productes que adquireixis a nivell personal.

#### Què és exactament el Tax Free?

El Tax Free consisteix a sol·licitar la devolució de l'impost aplicable a les persones físiques (l'IVA a Espanya), ja que com a no resident europeu*, no correspon pagar aquest impost i, en conseqüència, es pot sol·licitar la devolució.

#### Si resideixo a Andorra, tinc dret al Tax Free?

Com que Andorra no és part de la Unió Europea, els residents a Andorra tenen dret a sol·licitar el Tax Free per les compres que facin amb caràcter personal i exportin de nou a Andorra. Tots els ciutadans residents fora de la Unió Europea (excepte alguns territoris europeus, per exemple, Ceuta i Melilla) tenen dret a sol·licitar el Tax Free.

#### Què he de fer per sol·licitar el Tax Free?

Suposem que has fet una compra a Espanya i vols sol·licitar el Tax Free.

A Espanya, tot el procés de devolució de l'IVA és digital i es fa a través del sistema DIVA de l'Agència Tributària. Aquests serien els passos a seguir:

* Demanar a l'establiment un DER (document electrònic de reemborsament) o formulari electrònic Tax Free. Depenent de l'establiment, utilitzen un procediment o un altre. Hauràs de facilitar un passaport andorrà o bé un permís de residència perquè puguin emetre aquest document.

És important remarcar que fins que no hagis tornat a Andorra, has de mantenir el bé adquirit precintat i sense utilitzar.

* Segellar el DER o formulari electrònic a l'Aduna Espanyola de la frontera amb Andorra.

Un cop segellat el document i creuada la frontera, segons l'establiment on s'hagi adquirit el bé, demanaran confirmació per verificar que s'ha realitzat l'exportació i poder efectuar la devolució de l'impost a l'usuari. En l'actualitat, funciona de manera automatitzada i en el moment de segellar el document per part de l'aduana, es procedeix a la devolució de manera automàtica.

#### Un cop finalitzat el procés de devolució Tax Free, tinc alguna obligació amb Andorra?

Segons el valor del bé adquirit, tindràs l'obligació d'informar i pagar impostos a Andorra. En el cas de béns adquirits per un valor inferior a 300 euros pel qual s'hagi sol·licitat la devolució, no serà necessari dur a terme cap acció amb Andorra. No obstant això, pels béns pels quals haguem sol·licitat la devolució de l'IVA i que tinguin un valor superior a 300 euros, haurem de parar a la frontera andorrana per informar de la importació i pagar el 4,5% d'IGI (és el tipus impositiu equivalent a l'IVA espanyol).



Hi ha diverses companyies que gestionen la devolució de l'IVA i, segons els acords que tinguin amb els establiments, apliquen unes tarifes o altres. En el cas de grans empreses (per exemple, APPLE), la companyia que gestiona la devolució no aplica cap comissió per aquest servei i la devolució correspon íntegrament al 21% de l'IVA pagat.
